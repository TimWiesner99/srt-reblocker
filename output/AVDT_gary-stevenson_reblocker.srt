0
00:00:03,000 --> 00:02:23,560
Ik zou graag zien dat het oppotten van rijkdom belast wordt. Als je dat niet doet, moet je accepteren dat de kinderen van gewone Nederlanders rijkdom kunnen vergeten. Je kunt kiezen uit twee opties: Ofwel een veel hogere belasting voor de superrijken of mijn kleinkinderen zijn straks heel arm. Meer opties zijn er niet. Terwijl gewone mensen er niks over horen en de regering niks doet gaat de vermogensongelijkheid door het dak. Bij een economische crisis denken we aan een beurscrash zoals in 2008. Maar een crisis kan er ook uitzien als almaar stijgende huizenprijzen. Als je niets doet aan de almaar groeiende rijkdom van de rijken wordt de rest uitgeknepen. Ik begon eind juni 2008. Vlak voor de Lehmancrisis, de kredietcrisis van 2008. Ik was rentehandelaar. Ik gokte op de rentestanden. In 2008 kelderde de rente naar nul. Overal, hier en in Europa.

1
00:02:24,880 --> 00:04:29,480
Toen de rente op nul stond moesten wij voorspellen wanneer de rente weer normaal zou worden. We weten nu dat de rente op nul bleef staan tot het eind van de coronacrisis. Indertijd was een rentestand van nul ongekend in Europa. We kenden het alleen uit Japan. De Bank of Engeland laat de rente onveranderd op 0,5 procent. Dat is de laagste stand sinds de oprichting van de bank eind 17de eeuw. Vanwege die lage rente dacht iedereen dat er een snel herstel zou komen. Net als na corona. De rente kan alleen maar stijgen. Kun je uitleggen wat een lage rente betekent? - Het moet sparen ontmoedigen en lenen, geld uitgeven en investeren aanmoedigen. Zowel voor individuen als bedrijven. Het moet de prijzen opdrijven en de economie stimuleren. De theorie is: Als de economie hapert, verlaag je de rente. Als de economie oververhit is wat meestal gepaard gaat met inflatie, dan verhoog je de rente. Dat zou moeten werken. Dat heb ik zo geleerd en ik geloofde ook daarin. Maar het werkte niet. In 2009: geen herstel, rente blijft nul. In 2010: nog steeds geen herstel, rente blijft nul. Begin 2011 voorspelde iedereen weer een sterk herstel. Ik zat er al drie jaar en zag alleen maar dat iedereen het mis had over alles. Ik begon open te staan voor het idee dat de heersende opinie niet klopte. Die rijkeluiskinderen Jij komt niet uit een miljonairsgezin, denk ik? Die jongens Als zij hun vader niet kwaad maken, erven ze 10 miljoen euro.

2
00:04:29,600 --> 00:06:34,480
Hun hele leven weten ze gewoon: Als ik niemand kwaad maak, de vrienden van mijn vader als ik deze groep rijken niet kwaad maak, word ik ongelooflijk rijk. Met een mooi huis, een mooie vrouw. Zij stellen geen kritische vragen, Waarom zouden ze? Dit werkt voor hen. We zitten met die kritiekloze mensen. Ik heb die achtergrond niet, ik wilde gewoon goed zijn in m'n vak. Maar in 2011, na drie jaar studie en drie jaar in de City werd me duidelijk dat veel van die jongens niet al te snugger zijn. Ze hebben het voortdurend mis. Voor mij Ik heb gestudeerd en ik heb gehandeld. Ik ben voldoende gekwalificeerd om te bedenken wat er niet klopt aan dat verhaal. Ik dook in de theorie die zegt: Lage rentestand, meer uitgaven. Dat werkte niet. Die misvatting is terug te brengen tot één vraag. Waarom gaven mensen niet meer uit? Dat is geen moeilijke vraag. Je kunt het ze gewoon vragen. Dat was een groot voordeel dat ik had. Mijn collega's kwamen uit rijke families. Die kennen geen gewone mensen. Hun vrienden gaven wel geld uit, want ze zijn rijk. Gewone mensen deden dat niet. Maar dat zien ze niet, want ze kennen geen gewone mensen. Ik vroeg het vrienden en familie, mensen om me heen. Ze zeiden natuurlijk: We geven geen geld uit omdat we het niet hebben. En wat ik zag in 2011 toen ik de financiële situatie van de mensen om me heen bekeek was dat de generatie van mijn ouders gewone mensen, of soms zelfs nog armer, huiseigenaren waren.

3
00:06:34,600 --> 00:08:34,960
Mijn generatie zijn hoogopgeleide mensen die nooit een huis zullen bezitten. Ik was bij een bijeenkomst met een van de topeconomen van Citibank. Hij besprak de financiële situatie van een aantal grote landen. Hij had het over Spanje, Italië, Portugal, Ierland, Griekenland 2011 was het jaar van de grote crisis in die landen. Maar ook in het VK, de VS en Japan. De meeste regeringen van grote landen gaven meer uit dan er binnenkwam, gingen schulden aan en verloren bezittingen. Na die bijeenkomst zag ik opeens dat de situatie van die regeringen te vergelijken was met die van de mensen om me heen. Wat me verbaasde was dat het in theorie niet zou moeten kunnen. Het zou niet moeten kunnen dat zowel de publieke als de private sector bezittingen kwijtraken, schulden aangaan en meer uitgeven dan er binnenkomt. Dat kon niet tegelijk, maar dat gebeurde wel. De balans was zoek. Er moet iemand zijn die bezittingen vergaart krediet vergaart, de andere kant van de schuld en minder uitgeeft dan er binnenkomt, dat kan niet anders. Ik zit in die wolkenkrabber hier achter ons. Ik ga achter mijn bureau zitten ik kijk om me heen en ik ben omringd door miljonairs. Dan besef je opeens: dat is het. De regering raakt op agressieve wijze zijn vermogen kwijt. Recessie en beleid hebben de overheidsfinanciën geruïneerd.

4
00:08:35,120 --> 00:10:42,320
Een hele generatie zal dat moeten betalen. De middenklasse raakt zijn vermogen kwijt. Alles komt bij de rijken en superrijken terecht. Stel, je bent miljardair. Je hebt een miljard euro. Weet je wat je passief inkomen dan is? Als je 5 procent verdient, is dat 50 miljoen euro. Zonder te werken, passief inkomen. Stel, je krijgt 1 miljoen euro passief inkomen per week. Hoeveel geef je dan uit? Laten we zeggen 10.000 euro per week. Dan heb je 990.000 euro over. Wat doe je daarmee? Je koopt activa. Daarom zijn huizen overal duur. En niet alleen huizen. Goud, land, aandelen, allemaal duur. Zodra ik dat doorhad, besefte ik meteen dat dit steeds sneller erger zou worden. Als de middenklasse en de overheid de begroting al niet rond kreeg toen ze nog rijkdom hadden zal dat zeker niet lukken zonder die rijkdom. Als de rijken nu al hun rijkdom kunnen vergroten kunnen ze dat sneller als ze nog rijker zijn. Het gaat exponentieel. Het rente op rente-effect trekt het geld uit de samenleving, voor de rijken. En ik had meteen door dat dat steeds sneller zou gaan. Dat het steeds erger zou worden en nooit zou stoppen. En dat verschilde van de gangbare uitleg, dat het een economisch probleem zou zijn. Ik zag een structureel probleem. Het geld werd uit de samenleving getrokken door de superrijken en dat zou erger worden. Dus ik zette er keihard op in dat de crisis nooit zou eindigen. Dat de rente lang op nul zou blijven. Aan het einde van dat jaar, 2011 was ik de best presterende handelaar bij Citibank. Voelde je je schuldig? - Niet echt.

5
00:10:42,440 --> 00:12:43,280
Ik heb die crisis niet veroorzaakt. Ik was natuurlijk trots dat ik het goed had gezien. Het is een soort wetenschappelijke aanpak. Dat moet je doen zonder dat er emoties aan te pas komen. Zo denk je dan. Je kunt niet emotioneel zijn als je een goede handelaar wilt zijn. Als je een succesvolle handelaar wilt zijn, moet je in staat zijn om je emoties buiten te sluiten en nuchter te analyseren. Maar tegelijkertijd denk je wel: Shit, wat betekent dat dan? Als ik gelijk heb, wat zijn dan de gevolgen? Hallo, met dokter Gill. Hebt u een afspraak? Nee, ik heb een vraag. Dat lukte telefonisch niet. Je kunt hier als privé verzekerde afspreken, maar ook via de NHS, toch? Wij werken niet met de openbare gezondheidsdienst. Dit is een privékliniek. U kunt dingen vergoed krijgen via de verzekering, maar niet via de NHS. Dit is een privékliniek. Twee grote gevolgen: De middenklasse wordt veel armer maar de overheid ook. Nederland loopt daarin achter, want jullie hebben minder grote schulden. Maar jullie zullen relatief snel in dezelfde situatie komen als het VK. Dus als je de rijksten enorm veel geld laat vergaren wordt het voor armere mensen onmogelijk om mee te spelen. En daarom kan onze regering diensten als de NHS niet meer overeind houden. Ook andere overheidsdiensten. Omdat ze worden uitgeknepen  door de rijksten. Je krijgt een systeem dat de armen in leven houdt door een overheid die van de rijken leent en ze terugbetaalt.

6
00:12:43,400 --> 00:14:47,760
En dat kan niet eeuwig duren. Dat ga je overal zien. In Duitsland en Nederland is het nog niet zover. Jullie gaan ons achterna. Net zoals wij Italië en Griekenland achterna gaan. Als je die enorme vermogensgroei van de rijken niet aanpakt zal iedereen daardoor uitgeknepen worden. Er is hier gedemonstreerd tegen vluchtelingen die in hotels gehuisvest worden. En vluchtelingen in het algemeen. De uiterst rechtse Reform Party voert de peilingen nu aan. Die geven vluchtelingen en asielzoekers de schuld. Daar is een hotel vol vluchtelingen. - Waar staan die vlaggen voor? Engeland voor de Engelsen, of zoiets. Geen idee, maar ze horen daar niet te hangen. Je ziet er veel hier, niet zomaar een of twee. Wat gebeurt er als de levensstandaard keldert? Geen geld voor een huis, voor rekeningen. Geen goede baan, geen geld voor kinderopvang. Dat krijg je dan. Overheidsdiensten worden afgebouwd. Dan word je dus uitgeknepen. Het gebeurt ook tussen generaties, dat is heel interessant. Ieders leven wordt wel beter, maar je hebt een overgang tussen generaties. Veel jongeren worden tegenwoordig mettertijd rijker. Maar ze zijn een stuk armer dan hun ouders op die leeftijd. Bij een economische crisis denken mensen aan 2008, aan corona, aan een beurscrash. Dat zie ik niet gebeuren. Oké, af en toe zal de beurs inzakken.

7
00:14:47,880 --> 00:16:48,640
Maar in een crisis van ongelijkheid worden de rijksten extreem rijk. Dat is juist goed voor de beurs, want rijken willen beleggen. Dus ik zie aandelenkoersen stijgen. Bovendien is het niet per se slecht voor de economische cijfers waar naar gekeken wordt. Want de economie krimpt niet. Er verandert iets. De economische macht gaat van de massa en de overheid naar de rijken. Maar die geven ook geld uit. Dus de economie verandert van vorm. Feitelijk krijg je een splitsing. Het is raar, de cijfers zijn helemaal niet zo slecht terwijl de levensstandaard van de armste 60 procent keldert. Dat zie je niet terug in de statistieken. Dat zijn gemiddelden. En de rijkste 1 of 5 procent, maar vooral de rijkste 0,1 procent doet het ongelooflijk goed. Veel mensen zeggen: De economie als geheel groeit. Het is geen nulsomspel. Het lijkt me duidelijk dat Europese economieën niet snel groeien. Ik ben niet antigroei. Ik sta er positief tegenover. Maar hoeveel groei was er de laatste 30 jaar? Terwijl de levensstandaard van gewone mensen duidelijk gekelderd is. Groei is een soort idiote mantra geworden: Als je maar vaak genoeg 'groei' zegt, stijgt de levensstandaard. Maar dat werkt duidelijk niet. Wat er echt uitspringt, is toegang tot huisvesting. Als de huizenprijzen stijgen wordt men rijker, zeggen de economen. Maar even realistisch: Als huizen tien keer zo duur worden zijn we dan rijker? De enige manier Oké, je hebt net een huis gekocht.

8
00:16:48,760 --> 00:18:52,360
Misschien wil je daar een gezin in stichten. Als je huis tien keer zo duur wordt, ben je dan rijker? Wat doet dat voor je? De enige manier om aan dat geld te komen en te profiteren van de hogere prijs van dat ene huis is je huis verkopen. Waar moeten je kinderen dan wonen? Als je huis tien keer zo duur is, kunnen zij niks kopen. Je profiteert alleen van stijgende huizenprijzen als je meer dan één huis hebt. In Nederland heeft 60 procent van de mensen een koophuis. Die wanen zich veilig. - De andere factor waaraan je de levensstandaard ziet kelderen, is veel meer schuld. Dus misschien hebben mensen een koophuis maar daarvoor moet je wel een enorme schuld aangaan. En volgens mij beseffen veel mensen niet dat je dat geld aan iemand anders schuldig bent. Ik vind dat interessant, want we zijn een beetje We verwachten dat een economische crisis zal zijn zoals in 2008. De beurs stort in. Maar een crisis kan er ook uitzien als almaar stijgende huizenprijzen. Maar mensen denken dat hogere huizenprijzen goed zijn. Dat is duidelijk niet zo. Is een hoge prijs van voedsel of energie positief? Als het duurste dat je in je leven koopt onbetaalbaar is, dan is dat heel erg. Tenzij jij de eigenaar van al die huizen bent. Het probleem is de groeiende vermogensongelijkheid. Dus je moet de vermogensongelijkheid stoppen of drastisch vertragen. En dat is een kwestie van belasting heffen. Het voorstel is 2 procent vermogensbelasting boven de 10 miljoen. Eerlijk gezegd zal niet genoeg zijn. Want die gasten verdienen 5, 6, 7 procent.

9
00:18:52,480 --> 00:20:53,800
Als de belasting hun passief inkomen niet benadert blijft hun rijkdom maar groeien. Als de rijken sneller rijker worden dan de samenleving is er maar één uitkomst: de rest van de samenleving verarmt. Ik wil dat er een belasting komt op het oppotten van rijkdom. Anders moet je accepteren dat het gewone Nederlandse gezin nooit vermogen zal hebben. Je kunt kiezen uit twee opties: Ofwel een veel hogere belasting voor superrijken of mijn kleinkinderen zijn straks heel arm. Meer opties heb je niet. Uit die dingen zul je moeten kiezen. Mensen zeggen: Je kunt de rijken niet belasten. Die hebben geen geld, alleen maar bezittingen. Stel, ik ben miljardair. Met een passief inkomen van 1 miljoen per week. En ik koop alle dingen. Ga ik ooit bezittingen verkopen? Hoe vaak zou je iets verkopen als je 1 miljoen aan passief inkomen had? Waarschijnlijk nooit. Want dat is niet nodig. Dus deze mensen blijven maar dingen kopen. Dingen die jouw kinderen nodig hebben en die hebben niks. Dus nu ben ik rijk. Ik heb alle bezittingen. Jij wilt mij belasten, ik zeg: Kan niet, ik heb geen geld. Ik heb alleen die bezittingen. Ik bezit jullie hele land. Geen geld, alleen al die bezittingen. Als je niet op een bepaald moment afdwingt dat mensen die alles bezitten iets verkopen kunnen jouw kinderen nooit iets bezitten. Heel simpel, we leven niet in een oneindige wereld. Er zijn maar zoveel spullen. Als je die lui alles geeft en ze nooit iets laat verkopen krijgt verder niemand iets. Heel simpel. Nee, maar je kunt iets bezitten in Amsterdam en in Dubai en elders. Hoe pak je dat aan?

10
00:20:53,920 --> 00:22:56,720
Dat moet Nederland niet in zijn eentje aanpakken. Als Nederland de wereld aanpakt, wordt het lastig. En ik vertel je dit, zodat het VK het niet alleen hoeft te doen. De meeste rijkdom zit in het Westen. In onroerend goed, in bedrijven die het Westen bedienen, in grondstoffen. Dat moeten we kunnen belasten in het Westen als geheel. Op basis van woonplaats of de locatie van de bezittingen. Dat is mogelijk. Ik denk niet dat China mij toestaat een miljard aan Chinese activa te bezitten terwijl ik in Dubai woon en geen cent belasting betaal. Wie hier woont, wordt hier belast. En wie vertrekt, maar hier bezittingen heeft, belast je die. Ze zullen proberen te vertrekken en hun juristen en accountants inzetten. Daar moeten we het tegen opnemen, anders verliezen we de strijd. China doet het. Waarom wij niet? Als het in Nederland over vermogensbelasting gaat, en vooral erfbelasting wekt dat veel woede op. Mensen haten vermogensbelasting. Zelfs de middenklasse. - Ik snap die emotionele reactie. Want we hebben een economie waarin je de sjaak bent als je niks erft. Dus iedereen wil zijn familievermogen beschermen. Maar ze zijn zó beschermend over hun eigen familievermogen dat ze het fortuin beschermen van de mensen die hen hun bezit gaan afnemen. Wat je vooral moet aanpakken, is de snelle groei van de rijkdom van de superrijken. Dat is het fundamentele probleem. Dan zul je zien dat huizen veel betaalbaarder worden. Dat gewone mensen vermogen kunnen gaan opbouwen en betere levens krijgen. Dan komt er ook economische ruimte voor andere dingen. En je kan kiezen welke dingen dat zijn. Maar doe je dat niet, dan ga je de Engelse overheid achterna. Die kant gaat de  Nederlandse overheid ook op.

11
00:22:56,840 --> 00:23:10,280
Dan is er geen enkel geld voor wat je ook wilt doen. Ik ben echt geen idealist. Als je dit probleem oplost ga ik met vakantie en zoeken jullie het maar uit. Maar ik zie werkende mensen graag minder belasting betalen, ja.

